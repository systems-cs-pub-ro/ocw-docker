====== Laborator - Recapitulare midterm ======

<note warning>Citiți cu maximă atenție [[https://ocw.cs.pub.ro/courses/uso/punctaj#examen_practic|regulamentul de notare și permisiuni]] publicat pe wiki</note>
===== Subiecte din anii anteriori =====

[[https://drive.google.com/file/d/1U2fPCggS4oMku1wPi9GcTfA56uVUoVYs/view?usp=sharing|Model]]

Documentul atașat nu este un șablon pentru subiectul ce o sa fie dat la examen. Acesta are rolul să vă dea o idee despre numărul de subiecte, cum se vor verifica cunoștințele din laboratoarele ce intră in materia de midterm și despre nivelul de dificultate al subiectelor.

===== Good practices =====
<note important>Când primiți foaia de examen, citiți toate exercițiile și rezolvați tot ce considerați ca este ușor. Vă recomandăm să citiți **cu atenție** enunțurile exercițiilor și să vă alcătuiți o ordine în care sa rezolvați exercițiile. Dacă nu rezolvați un exercițiu in 5-10 minute, este recomandat sa treceți la următorul exercițiu.</note>

Nu uitați de {{:uso:resurse:uso01-refcard.pdf|cheatsheet}}, paginile de manual, demo-urile din laboratoare, slide-urile de curs și de suportul de curs.

Folosiți cat mai des comenzi pe care le cunoașteți și stapâniți. Nu folosiți comenzi găsite pe Google fără să știți ce fac.

Rezolvați fiecare exercițiu într-o fereastră separată, astfel încât să nu îl așteptați pe asistent să vină sa vă verifice. Acesta este timp pierdut.

Pentru fiecare comandă dată, este recomandat să verificați rezultatul acesteia.

<note warning>Asistentul verifică doar faptul că lucrurile funcționează conform cerinței date. Nu arătați asistentului ce comenzi ați dat sau istoricul că veți lua 0. Arătați rezultatul, arătați că funcționează. Exemplu: vi se cere să creați în ''/home/student'' folderul ''uso''. Nu arătați că ați dat ''mkdir uso'' ci arătați output-ul ''ls -ld /home/student/uso''</note>

Exemple:
  * După ce creați sau ștergeți un fișier sau un director (folodind ''touch'', ''mkdir'', ''rm'' sau ''rmdir''), rulați comanda ''ls -l'' pentru a verifica faptul că a fost creat (si a investiga permisiunile).
  * După ce ați schimbat directorul curent (folosind ''cd''), rulați comanda ''ls'' sau ''pwd'' pentru a verifica faptul că ați ajuns unde doreați.
  * După ce schimbați permisiunile sau posesia unei intrări în sistemul de fișiere (folosind ''chmod'', ''chown'' sau ''chgrp''), rulați comanda ''ls -l'' pentru a verifica noile permisiuni sau noua posesie.
  * După ce creați un link simbolic (folosind ''ln -s''), rulați comanda ''ls -l'' pentru a verifica faptul că noul link pointează unde trebuie.
  * După ce formatați o partiție (folosind o comandă din familia ''mkfs...''), rulați comanda ''file -s'', cu argument partiția, pentru a verifica sistemul de fișiere de pe aceasta.
  * După ce montați sau demontați o partiție (folosind ''mount'' sau ''umount''), rulați comanda ''mount'' fără parametri pentru a lista partițiile montate.
  * După ce porniți un proces, rulați comanda ''ps'' pentru a verifica existența procesului.
  * După ce creați un utilizator, folosind comanda ''adduser'', rulați comanda ''id user_name'', cu argument numele utilizatorului, pentru a verifica existența utilizatorului sau ''getent passwd user_name'' pentru a vedea setările lui.

<note important>
La orice moment de timp, așa cum te uiți în oglinda retrovizoare a unei mașini și știi mereu ce ai în spate, trebuie să știi trei lucruri, mai ales în contextul folosirii mașinilor virtuale:

  * care este hostname-ul (pe ce sistem te afli). Comenzi utile: ''cat /etc/hostname'', ''hostname''
  * care este username-ul (cu ce utilizator ești autentificat): ''whoami'', ''id'' (fără parametrii), 
  * care este working directory-ul (în ce director lucrezi): ''pwd''

Toate informațiile de mai sus se găsesc în prompt-ul terminalului: ''**username@hostname:working-directory**''.
</note>

===== Tips & Tricks =====
Dormiți bine înainte de examen. Somnul este foarte important când vine vorba de un examen.

Dacă stați mai mult de 5 minute pe un exercițiu treceți mai departe la următorul subpunct sau următorul exercițiu. Timpul nu este de partea voastră.

Folosiți comanda ''man'' când nu vă amintiți sau nu sunteți siguri ce efect are comanda, care este ordinea argumentelor sau care este opțiunea dorită, e mai rapid decât search-ul pe google. 
