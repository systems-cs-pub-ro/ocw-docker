===== Basics =====

În această secțiune vom face activități de bază pentru laborator. O subsecțiune va conține mai multe activităti: unele activități sunt tutoriale, cu ghid pas cu pas, în vreme ce altele sunt exerciții pe care le veți rezolva.

<note important>
Pentru început, dacă este cazul închideți orice fereastră de browser sau de de terminal aveți deschisă.
</note>

==== Folosire browser ====

Porniți browser-ul Firefox folosind combinația de taste ''Alt+F2''. În promptul deschis tastați ''firefox'' și apoi apăsați tasta ''Enter''. Vi se deschide browser-ul Firefox.

Folosiți combinația de taste ''Ctrl+l'' pentru a accesa address bar-ul browser-ului și tastați URL-ul pentru Facebook: https://www.facebook.com. **Nu** vă autentificați.

<note important>
Atunci când nu folosiți browser-ul vostru este indicat să nu folosiți parole. Browser-ul poate reține parole, paginile accesate sau puteți să lăsați sesiunea de browser deschisă. Folosiți //private browsing// ca mai jos.
</note>

Ca să ne putem autentifica fără problema că browser-ul reține parola, deschidem o sesiune de //private browsing// în Firefox. Pentru aceasta, folosiți combinația ''Ctrl+Shift+p'' în Firefox. Se deschide o fereastră de //private browsing//. În această fereastră accesați address bar-ul browser-ului și tastați URL-ul pentru Facebook: https://www.facebook.com.

<note tip>
Pentru a naviga între ferestrele deschise, folosiți combinația de taste ''Alt+Tab''.
</note>

**Exercițiu**: Închideți fereastra de //private browsing//. Deshideți alte două tab-uri de browser, pentru un total de 3. În fiecare tab deschideți 3 pagini de pe wiki-ul OCW de USO https://ocw.cs.pub.ro/courses/uso (folosind click-uri și mouse).

<note tip>
Dacă pe o pagină aveți un link și doriți să dechideți acel link într-un nou tab de browser, țineți apăsați pe tasta ''Ctrl'' și apoi dați click cu mouse-ul pe acel link. Alternativ, folosiți click dreapta pe acel link și apoi selectați, din meniul contextual deschis, opțiunea ''Open Link in New Tab''.
</note>

==== Conectare pe Moodle ====

**Exercițiu**: Conectați-vă pe https://acs.curs.pub.ro/2019/ . Întrebați asistentul dacă nu știți ce user/parolă aveți. Nu treceți mai departe dacă întâmpinați probleme!

==== Folosire terminal ====

**Exercițiu**: Deschideți o fereastă de terminal. Accesați contul ''root'' folosind comanda ''sudo su''.

Folosiți comanda ''id'' și observați rezultatul comenzii. Părăsiți contul ''root'' folosind combinația de taste ''Ctrl+d''.

Rulați din nou comanda ''id'' și observați rezultatul comenzii. Comparați cele două rezultate ale rulării comenzii ''id'' și observați prompturile diferite.

==== Pornire aplicații ====

**Exercițiu**: Porniți din interfața grafică (folosind combinația de taste ''Alt+F2'') aplicația ''gedit''. ''gedit'' este un editor de text. Apoi închideți aplicația.

<note>
Aplicațiile grafice pot fi pornite din mediul grafic folosind mouse-ul sau ''Alt+F2'' sau folosind terminalul, ca mai jos.
</note>

Într-o fereastră de terminal, folosiți comanda ''gedit'' urmată de apăsarea tastei ''Enter'' pentru a porni aplicația ''gedit''. Aplicația este acum pornită. Folosind ''Alt+Tab'' reveniți la fereastra de terminal. Dacă în fereastra de terminal rulăm noi comenzi (precum ''ls'' sau ''ps'') acestea nu vor avea nici un efect; aplicația ''gedit'' acum controlează terminalul.

Pentru a închide aplicația ''gedit'' deschisă din terminal, folosiți combinația de taste ''Ctrl+c'' în terminal. Acum aplicația s-a închis. Dacă veți tasta noi comenzi (precum ''ls'' sau ''ps''), acestea vor funcționa.

<note important>
Rețineți combinația de taste ''Ctrl+c'' pentru a închide aplicații pornite din terminal și pentru a putea rula, din nou, comenzi în acel terminal.
</note>

**Exercițiu**: Porniți din terminal aplicația ''rhythmbox''. Opriți apoi aplicația din terminal (folosind ''Ctrl+c'').

==== Repornire sistem ====

**Exercițiu**: Închideți toate ferestrele și tab-urile deschise.

**Exercițiu**: Căutați în interfața grafică opțiunea de repornire a sistemului. O găsiți în meniul deschis dând click pe săgeata din colțul dreapta sus.