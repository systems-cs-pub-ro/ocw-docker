===== Demo ===== 

Întrucât laboratorul de azi este despre mașini virtuale, vom face un scurt demo despre lucrul cu acestea. Secțiunea de demo se aplică atât utilizatorilor ce folosesc VirtualBox, cât și celor cu VMware deoarece prezintă concepte generale. 

==== 0. Pornirea unei mașini virtuale ==== 

Pentru început, vom porni o mașină virtuală, mai exact mașina oficială de USO. 

{{:uso:laboratoare:new:09-vm:vm_start.png?nolink&700|}}

Ne autentificăm cu credidentialele ''student:student''. 

{{:uso:laboratoare:new:09-vm:vm_auth.png?nolink&700|}}

Verificăm accesul la internet. Putem folosi de exemplu comanda ''ping''. 

{{:uso:laboratoare:new:09-vm:vm_ping.png?nolink&700|}}

==== 1. Vizualizarea resurselor hardware ==== 

Putem vedea resursele hardware are mașinii folosind comenzile ''lscpu, lshw și free''. Țineți cont de faptul că întregul hardware este virtualizat, vom vedea mai târziu cum putem schimba acestea caracteristici din setările mașinii. 

{{:uso:laboratoare:new:09-vm:vm_lscpu.png?nolink&700|}}

==== 2. Salvarea stării la închiderea mașinii ==== 

În momentul în care dorim să închidem mașina virtuală, putem opta să îi salvăm starea. Astfel, când vom porni mașina din nou, ea se va afla în starea în care era la momentul respectiv. 

{{:uso:laboratoare:new:09-vm:vm_save_state.png?nolink&700|}}

==== 3. Salvarea stării prin snapshot-uri ==== 

De multe ori dorim să putem reveni la o stare anterioară a mașinii virtuale. Putem face acest lucru folosind snapshot-uri. Ele ne permit practic să salvăm starea curentă a mașinii virtuale și să o restituim ulterior. De exemplu, Microsoft oferă imagini de mașini virtuale pentru dezvoltatori, dar care au licență valabilă 60 de zile. Chiar ei recomandă crearea unui snapshot pentru salvarea stării inițiale. În continuare vom crea un snapshot pentru mașina de USO. 

{{:uso:laboratoare:new:09-vm:vm_snapshot.png?nolink&700|}}

==== 4. Modificarea resurselor hardware ==== 

După cum am zis mai sus, hardware-ul mașinii virtuale este unul virtualizat. Astfel, noi putem defini ce CPU va avea, câtă memorie RAM și așa mai departe. După ce modificăm caracteristicile hardware ale unei mașini, o putem deschide și rula comenzile de mai sus pentru vizualizarea resurselor hardware. Vom observa că acestea se schimbă corespunzător cu setările noastre. 

{{:uso:laboratoare:new:09-vm:vm_hardware_modif.png?nolink&700|}}

==== 5. Interfețe de rețea ==== 

Mașina virtuală comunică cu mașină gazdă (fizică) prin interfața de rețea ''host-only''. Pentru a ne convinge de acest lucru, putem da ping de pe mașina fizică pe mașina virtuală. Inițial cu interfața host-only activată, iar ulterior cu ea dezactivată. Vom observa că în al doilea caz, ping-ul nu va merge. 

{{:uso:laboratoare:new:09-vm:vm_host_only.png?nolink&700|}}
{{:uso:laboratoare:new:09-vm:vm_ping_hostonly.png?nolink&700|}}

==== 6. SSH pe mașina virtuală ==== 

De multe ori ne este mai comod să ne conectăm prin ssh pentru a lucra pe o mașină virtuală. De exemplu pentru o mașină virtuală aflată în cloud, acesta este singurul mod de a o accesa. Pentru acest exemplu vom folosi clusterul facultății ''fep.grid.pub.ro'', dar se putea folosi în loc și o mașină virtuală locală. 

{{:uso:laboratoare:new:09-vm:vm_ssh.png?nolink&700|}}





