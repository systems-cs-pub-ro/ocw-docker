====== Răzvan Deaconescu ======

{{:uso:echipa:razvan-deaconescu.png?200 |}}

Salutare.

Sunt Răzvan și sunt titularul cursului de Utilizarea Sistemelor de Operare (USO) la seria CC. Îmi plac sistemele de operare, îmi place să predau, folosesc intens Linux, așa că ce altceva mai mișto decât să predau cursul de USO. Predau cursuri de sisteme de operare și securitate în Facultatea de Automatică și Calculatoare; îmi place ceea ce fac, oamenii cu care lucrez și comunitatea de studenți, cadre didactice și colaboratori; nu mă văd făcând altceva altundeva.

Sunt implicat în echipe și activități care țin de educație, open source, securitate, sisteme de operare, administrare, logistică. Dacă ești interesat să discutăm mai multe sau să te implici în astfel de activități, cel mai bine răspund pe e-mail.

Mă interesează psihologia, politica, interacțiunea între oameni, funcționarea grupurilor și organizațiilor, filmele și desenele animate (Dragon Ball Z, Samurai Jack, Swat Kats și animații de Yoshiaki Kawajiri sunt preferatele mele). Sufăr de sindromul supereroului: Deadpool, Wolverine și Batman sunt pe listă :-) Îmi plac puzzle-uri de orice fel.

Îmi plac foarte mult oamenii și să petrec timp cu ei. De-aia predau și fac ceea ce fac :-D Îmi place (prea) mult să vorbesc, să râd și să fac glume. Încerc să fac mai puține glume nepotrivite; nu prea-mi iese, dar lucrez la asta :-D

**E-mail**: [[razvan.deaconescu@cs.pub.ro]],
**Pagină**: [[https://systems.cs.pub.ro/people/razvan.deaconescu/|Răzvan Deaconescu]]

[[https://www.facebook.com/razvan.deaconescu|{{https://www.facebook.com/images/fb_icon_325x325.png?25: }}]]
[[https://www.linkedin.com/in/razvandeaconescu|{{http://www.kakocleaning.com.au/wp-content/uploads/2014/09/LinkedInLogo-150x150.png?25: }}]]
[[http://swarm.cs.pub.ro/~razvan/wiki/|{{http://upload.wikimedia.org/wikipedia/commons/thumb/5/5a/Wikipedia%27s_W.svg/50px-Wikipedia%27s_W.svg.png?25: }}]]